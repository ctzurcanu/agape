---
id: WzLnhnfblp0
title: "Domnule maior - Mr. Major"
sidebar_label: "Domnule maior - Mr. Major"
---

<div class="video-float-container">
  <iframe
    width="560"
    height="315"
    src="https://www.youtube.com/embed/WzLnhnfblp0"
    title="YouTube video player"
    frameborder="0"
    allow="accelerometer; autoplay; clipboard-write; encrypted-media; gyroscope; picture-in-picture; web-share"
    referrerpolicy="strict-origin-when-cross-origin"
    allowfullscreen
  ></iframe>
</div>

## Domnule maior - Mr. Major

Lyrics: Vasile Șeicaru

Domnule maior, te-ntreb astăzi ca-ntre fraţi  
De unde vine fumul ăsta peste scunzi şi peste nalţi  
Este fum sau e un praf dinspre Răsărit  
Ochii ni se-nchid pe rând parcă-s pleoape de granit

Domnule maior, n-ai vrea să te-ntreb şi eu ceva  
De ce simt că-mi pierd speranţa, ştiu de-acum ce va urma  
Ziua ce va fi să vină pentru mine nu e zi  
Noaptea dăinuie şi visul un coşmar imens va fi

Ne rămâne doar să pierdem iar  
Fără lacrimi, doar zâmbind mai rar  
Într-o viaţă doar în roz sau gri  
Noapte tristă, nu veni

  
Domnule maior, mai stai să-ţi mai spun ceva acum  
Siguranţă zilei mele nimeni nu-i va da oricum  
Nu că mi-am pierdut nădejdea, dar mă simt pierdut şi nul  
Chiar iubirea zace-n ţăndări, şi-asta nu-i destul

Domnule maior, fii bun, mai ascultă-mă un pic  
Să-ţi spun despre frig şi boala, despre viaţă mai nimic  
Despre chin la bătrâneţe, despre foame şi noroi  
De copii bolnavi de SIDA, despre bani şi despre noi

Ne rămâne doar să pierdem iar  
Fără lacrimi, doar zâmbind mai rar  
Într-o viaţă doar în roz sau gri  
Noapte tristă, nu veni

  
Domnule maior, fii calm, şi mai stai cu mine doar  
Pân' se stinge lumânarea şi mai soarbe din pahar  
De la naştere la moarte drumul drum prelung nu e  
E ca şi distanţa dintre comunism şi PCR

Domnule maior, vezi bine, e ceva ce nu pot şti  
Dacă ieri aveam curajul de-a trăi şi de-a iubi  
Să nu-ţi trecă azi prin minte cât de sunt lovit şi trist  
Voi cerşi la colţ de stradă spre-a uita că sunt artist

Ne rămâne doar să pierdem iar  
Fără lacrimi, doar zâmbind mai rar  
Într-o viaţă doar în roz sau gri  
Noapte tristă, nu veni

  
Domnule maior, iertare, n-am vrut să te supăr iar  
Dar te rog cu disperare, înţelege-mă măcar  
Emigrant să fii în lume tu deloc nu te gândi  
Mai rămâne pentru tine doar speranţa de-a muri

Domnule maior, sunt gata, nu mai e nimic de spus,  
Doar iubirea mă mai ţine, deci hai la drum şi fruntea sus  
Chiar de nu vom fi prieteni nu putem să fim duşmani  
Într-o lume foarte tristă suntem doar contemporani

Ne rămâne doar să pierdem iar  
Fără lacrimi, doar zâmbind mai rar  
Într-o viaţă doar în roz sau gri  
Noapte tristă, nu veni
