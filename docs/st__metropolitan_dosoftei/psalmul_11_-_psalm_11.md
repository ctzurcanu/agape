---
id: MktHIvU1Zqk
title: Psalmul 11 - Psalm 11
sidebar_label: Psalmul 11 - Psalm 11
---

<iframe
  width="560"
  height="315"
  src="https://www.youtube.com/embed/MktHIvU1Zqk"
  title="YouTube video player"
  frameborder="0"
  allow="accelerometer; autoplay; clipboard-write; encrypted-media; gyroscope; picture-in-picture; web-share"
  referrerpolicy="strict-origin-when-cross-origin"
  allowfullscreen
></iframe>

## Description

Lyrics: St. Metropolitan Dosoftei, 1673 
https://en.wikipedia.org/wiki/Dosoftei

Fii mie de folos, Doamne, și mă sprijină 
cu a Ta putere, de mă mântuie, 
că au scăzut cei buni și se-mpuţinară, 
încât nu este dreptate în nicio ţară! 

Deșertăciuni către aproapele său tot omul grăiește 
și cu-nșelăciune să-l păgubească dorește, 
cu buze viclene, din inimi adânci și haine, 
grăiesc răutate și cuvânt de ceartă, cugetând în sine. 

Vei pierde, Doamne, buzele-nșelătoare, 
semeţia limbii cea de rău grăitoare. 
Se fălesc pizmașii că-și vor mări limba, 
în cuvânt de ceartă, ca să-nmulțească scârba: 

„Că buzele noastre sunt cu noi de față 
și nu băgăm în seamă ce Dumnezeu ne-nvaţă”. 
Vezi sărăcia noastră, vezi suspinele cu jale! 
Celor lipsiţi și săraci, vezi durerile lor grele! 

Acum scoală-Te pentru ei, Doamne Sfinte, 
și Îți umple cu biruinţă sfintele-Ţi cuvinte 
și să-Ţi ridici semnul cel de biruire
ca să cutez cu el fără de-ndoire! 

Căci cum e argintul lămurit cu focul, 
așa-Ți sunt sfintele cuvinte: curate cu totul. 
Tu, Doamne, ne scoate și ne socotește, 
de neamul acesta în veci ne ferește! 

Că-mprejurul nostru sunt gata s-alerge 
cu rău necurații, cei fără de lege. 
lar precum e cerul mare de-nălțime 
pe pământ adaugi de oameni mulțime.
