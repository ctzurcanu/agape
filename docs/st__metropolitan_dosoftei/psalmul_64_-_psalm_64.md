---
id: knb7EPMtlFs
title: Psalmul 64 - Psalm 64
sidebar_label: Psalmul 64 - Psalm 64
---

<iframe
  width="560"
  height="315"
  src="https://www.youtube.com/embed/knb7EPMtlFs"
  title="YouTube video player"
  frameborder="0"
  allow="accelerometer; autoplay; clipboard-write; encrypted-media; gyroscope; picture-in-picture; web-share"
  referrerpolicy="strict-origin-when-cross-origin"
  allowfullscreen
></iframe>

## Description

Lyrics: St. Metropolitan Dosoftei, 1673
https://en.wikipedia.org/wiki/Dosoftei

Ţie Ţi se cuvine, Doamne Sfinte, 
laudă-n Sion să Ţi se cânte 

și Ţie făgăduință Ţi se va da, 
în lerusalim, în sfântă casa Ta. 

Ascultă a mea rugă și strigare 
când ne vei strânge-n adunare! 

Atunci de pârâtori fărădelege 
și de păgânătăţi ne vei șterge. 

Ferice de viaţa aleasă 
a celor luați în sfânta-Ţi casă, 

în curțile cele desfătate, 
să se-ndulcească-n bunătate, 

de Biserica Ta cea curată, 
ce stă cu minune, neavând pată. 

Ne rugăm și noi, Dumnezeule Sfinte, 
să ne-asculți la ceas de rugăminte, 

că Sfinţia Ta ești așezare 
pe uscat tuturor și pe mare. 

Tu sprijini munții în vârtute, 
când tulburi marea cu vânt iute. 

De valuri, de urlet se-ntristează 
toți păgânii și se-nfricoșează. 

Și de semnele ce le văd îi ia teamă, 
pe cei de departe, fără seamă. 

Dimineaţa, când ieși, Tu dai rază, 
și prin Tine cina se-nfrumusețează. 

De Tine pământul este adăpat 
și de belșug lumea s-a bucurat. 

Căci pârâul Tău, Doamne, se varsă, 
de sațiu gătind tuturor masă. 

Brazdele pământului le-mbată, 
să rodească seceră bogată, 

în ploi bune, vesele, să crească, 
roadele să se-nmulțească. 

Anul cu cunună îl sfințește 
și cu tot binele îl îndulcește! 

Câmpiile de grăsime să se umple 
și pustia grasă să se afle! 

În frumuseţe, pe dealurile-nalte 
bucuria le va-ncinge să salte. 

S-au înveșmântat oile, miorii, 
și se vor veseli secerătorii 

de văile care vor undui grâne. 
Și toţi vor cânta sătui de pâine. 

Și toţi vor cânta sătui de pâine.
