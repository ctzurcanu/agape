---
id: ccwSSECeNH4
title: "Le Ditié de Jehanne d'Arc 3"
sidebar_label: "Le Ditié de Jehanne d'Arc 3"
---

<div class="video-float-container">
  <iframe
    width="560"
    height="315"
    src="https://www.youtube.com/embed/ccwSSECeNH4"
    title="YouTube video player"
    frameborder="0"
    allow="accelerometer; autoplay; clipboard-write; encrypted-media; gyroscope; picture-in-picture; web-share"
    referrerpolicy="strict-origin-when-cross-origin"
    allowfullscreen
  ></iframe>
</div>

## Le Ditié de Jehanne d'Arc 3

[XXXI]  
Car Merlin et Sebile et Bede,  
Plus de [Vc] 500 ans a la virent  
En esperit, et pour remede  
En France en leurs escripz la mirent,  
Et leur[s] prophecies en firent,  
Disans qu’el pourteroit baniere  
Es guerres françoises, et dirent  
De son fait toute la maniere.

[XXXII]  
Et sa belle vie, par foy,  
Monstre qu’elle est de Dieu en grace;  
Par quoy on adjouste plus foy  
A son fait. Car, quoy qu’elle face,  
Tousjours a Dieu devant la face,  
Qu’elle appelle, sert et deprie  
En fait, en dit; ne va en place  
Où sa devotion detrie.

[XXXIII]  
O comment lors bien y paru  
Quant le siege ert devant Orliens,  
Où premier sa force apparu!  
Onc miracle, si com je tiens,  
Ne fut plus cler, car Dieu aux siens  
Aida telement, qu’ennemis  
Ne s’aiderent ne que mors chiens.  
Là furent prins et à mort mis.

[XXXIV]  
Hee! quel honneur au femenin  
Sexe! Que Dieu l’ayme il appert,  
Quant tout ce grant pueple chenin,  
Par qui tout le regne ert desert,  
Par femme est sours et recouvert,  
Ce que Cm hommes [fait] n’eussent,  
Et les traictres mis à desert!  
A peine devant ne le creussent.

[XXXV]  
Une fillete de [XVI] 16 ans  
(N’est-ce pas chose fors nature?),  
A qui armes ne sont pesans,  
Ains semble que sa norriture  
Y soit, tant y est fort et dure!  
Et devant elle vont fuyant  
Les ennemis, ne nul n’y dure.  
Elle fait ce, mains yeulx voiant,

[XXXVI]  
Et d’eulx va France descombrant,  
En recouvrant chasteaulx et villes.  
Jamais force ne fu si grant,  
Soient ou à cens ou à miles!  
Et de noz gens preux et abiles  
Elle est principal chevetaine.  
Tel force n’ot Hector n’Achilles!  
Mais tout ce fait Dieu, qui la menne.

[XXXVII]  
Et vous, gens d’armes esprouvez,  
Qui faites l’execution,  
Et bons et loyaulx vous prouvez,  
Bien faire on en doit mention  
(Louez en toute nation  
Vous en serez!), et sans faillance  
Parler sur toute election  
De vous, et de vostre vaillance,

[XXXVIII]  
Qui sanc, corps et vie exposez  
Pour le droit, en peine si dure,  
Et contre tous perilz osez  
Vous aler mettre à l’avanture.  
Soiés constans, car je vous jure  
Qu’en aurés gloire ou ciel et los!  
Car qui se combat pour droiture  
Paradis gaingne, dire l’os.

[XXXIX]  
Si rabaissez, Anglois, voz cornes  
Car jamais n’aurez beau gibier!  
En France ne menez voz sornes!  
Matez estes en l’eschiquier.  
Vous ne [le] pensiez pas l’autrier,  
Où tant vous monstriez perilleux;  
Mais n’estiez encour ou santier,  
Où Dieu abat les orguilleux.

[XL]  
Ja cuidiés France avoir gaingnée,  
Et qu’elle vous deust demourer.  
Autrement va, faulse mesgnié[e]!  
Vous irés ailleurs tabourer,  
Se ne voulez assavourer  
La mort, comme voz compaignons,  
Que loups pevent bien devourer,  
Car mors gisent par les sillons!

[XLI]  
Et sachez que par elle Anglois  
Seront mis jus sans relever,  
Car Dieu le veult, qui oit les voiz  
Des bons qu’ilz ont voulu grever!  
Le sanc des occis sans lever  
Crie contre eulz. Dieu ne veult plus  
Le souffrir, ains les reprouver  
Comme mauvais, il est conclus.

English:  
[XXXI]  
for more than 500 years ago, Merlin, the Sibyl and Bede  
foresaw her coming, entered her in their writings as  
someone who would put an end to France’s troubles,  
made prophecies about her, saying that she would carry  
the banner in the French wars and describing all that  
she would achieve.

[XXXII]  
And, in truth, the beauty of her life proves that she  
has been blessed with God’s grace – and for that reason  
her actions are more readily accepted as genuine. For  
whatever she does, she always has her eyes fixed on  
God, to whom she prays and whom she invokes and  
serves in word and deed; nowhere does her devotion  
ever falter.

[XXXIII]  
Oh, how clear this was at the siege of Orléans where  
her power was first made manifest! It is my belief  
that no miracle was ever more evident, for God so came  
to the help of His people that our enemies were unable  
to help each other any more than would dead dogs.  
It was there that they were captured and put to death.

[XXXIV]  
Oh! What honour for the female sex! It is perfectly  
obvious that God has special regard for it when all  
these wretched people who destroyed the whole King  
dom – now recovered and made safe by a woman, some  
thing that 5000 men could not have done – and the  
traitors [have been] exterminated. Before the event  
they would scarcely have believed this possible.

[XXXV]  
A little girl of sixteen (isn’t this something quite super  
natural?) who does not even notice the weight of the  
arms she bears – indeed her whole upbringing seems  
to have prepared her for this, so strong and resolute  
is she! And her enemies go fleeing before her, not  
one of them can stand up to her. She does all this in  
full view of everyone,

[XXXVI]  
and drives her enemies out of France, recapturing  
castles and towns. Never did anyone see greater  
strength, even in hundreds or thousands of men! And  
she is the supreme captain of our brave and able men.  
Neither Hector nor Achilles had such strength! This  
is God’s doing: it is He who leads her.

...
