---
id: sxImBXbdprI
title: "Le Ditié de Jehanne d'Arc 4"
sidebar_label: "Le Ditié de Jehanne d'Arc 4"
---

<div class="video-float-container">
  <iframe
    width="560"
    height="315"
    src="https://www.youtube.com/embed/sxImBXbdprI"
    title="YouTube video player"
    frameborder="0"
    allow="accelerometer; autoplay; clipboard-write; encrypted-media; gyroscope; picture-in-picture; web-share"
    referrerpolicy="strict-origin-when-cross-origin"
    allowfullscreen
  ></iframe>
</div>

## Le Ditié de Jehanne d'Arc 4

[XLII]  
En Christianté et l’Eglise  
Sera par elle mis concorde.  
Les mescreans dont on devise,  
Et les herites de vie orde  
Destruira, car ainsi l’acorde  
Prophecie, qui l’a predit,  
Ne point n’aura misericorde  
De lieu, qui la foy Dieu laidit.

[XLIII]  
Des Sarradins fera essart,  
En conquerant la Saintte Terre.  
Là menra Charles, que Dieu gard!  
Ains qu’il muire, fera tel erre.  
Cilz est cil qui la doit conquerre.  
Là doit-elle finer sa vie,  
Et l’un et l’autre gloire acquerre.  
Là sera la chose assovye.

[XLIV]  
Donc desur tous les preux passez,  
Ceste doit porter la couronne,  
Car ses faiz ja monstrent assez  
Que plus prouesse Dieu lui donne  
Qu’à tous ceulz de qui l’on raisonne.  
Et n’a pas encor tout parfait!  
Si croy que Dieu ça jus l’adonne,  
Afin que paix soit par son fait.

[XLV]  
Si est tout le mains qu’à faire ait  
Que destruire l’Englecherie,  
Car elle a ailleurs plus son hait  
C’est que la Foy ne soit perie.  
Quant des Anglois, qui que s’en rie  
Ou pleure, il en est sué.  
Le temps avenir moquerie  
En sera fait. Jus sont rué!

[XLVI]  
Et vous, rebelles rouppieux,  
Qui à eulz vous estes adhers,  
Or voiez-vous qu’il vous fust mieulx  
D’estre alez droit que le revers,  
Pour devenir aux Anglois serfs.  
Gardez que plus ne vous aviengne  
(Car trop avez esté souffers),  
Et de la fin bien [vous] souviengne!

[XLVII]  
N’appercevez-vous, gent avugle,  
Que Dieu a icy la main mise?  
Et qui ne le voit est bien bugle,  
Car comment seroit en tel guise  
Ceste Pucelle ça tramise  
Qui tous mors vous fait jus abatre?  
— Ne force [n’]avez qui souffise!  
Voulez-vous contre Dieu combatre?

[XLVIII]  
N’a el le roy mené au sacre,  
Que tousjours tenoit par la main?  
Plus grant chose oncques devant Acre  
Ne fu faite; car pour certain  
Des contrediz y ot tout plain.  
Mais, maulgré tous, à grant noblesse  
Y fu receu, et tout à plain  
Sacré, et là ouÿ la messe.

[XLIX]  
Atresgrant triumphe et puissance  
Fu Charles couronné à Rains,  
L’an mil CCCC, sans doubtance,  
[Et XXIX, tout] sauf et sains,  
Ou gens d’armes et barons mains,  
Droit ou XVIIe jour  
De juillet. [Pou plus ou pou mains’]  
Par là fu V jours à sejour,

[L]  
Avecques lui la Pucellette.  
En retournant par son païs,  
Cité ne chastel ne villete  
Ne remaint. Amez ou haÿs  
Qu’il soit, ou soient esbaïs  
Ou asseurez, les habitans  
Se rendent. Pou sont envahis,  
Tant sont sa puissance doubtans!

[LI]  
Voir est qu’aucuns de leur folie  
Cuident resister, mais peu vault,  
Car au derrain, qui contralie,  
A Dieu compere le deffault.  
C’est pour neant. Rendre leur fault,  
Vueillent ou non. N’y a si forte  
Résistance qui à l’assault  
De la Pucelle ne soit morte,

[LII]  
Quoy qu’on ait fait grant assemblée,  
Cuidant son retour contredire  
Et lui courir sur par emblée;  
Mais plus n’y fault confort de mire,  
Car tous mors et pris tire à tire  
Y ont esté les contrediz,  
Et envoyez, com j’oÿ dire,  
En Enfer ou en Paradis.

English:  
[XLII]  
She will restore harmony in Christendom and the Church.  
She will destroy the unbelievers people talk about, and  
the heretics and their vile ways, for this is the substance  
of a prophecy that has been made. Nor will she have  
mercy on any place which treats faith in God with  
disrespect.

[XLIII]  
She will destroy the Saracens, by conquering the Holy  
Land. She will lead Charles there, whom God preserve!  
Before he dies he will make such a journey. He is the  
one who is to conquer it. It is there that she is to  
end her days and that both of them are to win glory.  
It is there that the whole enterprise will be brought to  
completion.

[XLIV]  
Therefore, in preference to all the brave men of times  
past, this woman must wear the crown, for her deeds  
show clearly enough already that God bestows more  
courage upon her than upon all those men about whom  
people speak. And she bas not yet accomplished her  
whole mission! I believe that God bestows her here  
below so that peace may be brought about through her  
deeds.

[XLV]  
And yet destroying the English race is not her main  
concern for her aspirations lie more elsewhere: it is  
her concern to ensure the survival of the Faith. As  
for the English, whether it be a matter for joy or sorrow,  
they are done for. In days to come scorn will be heaped  
on them. They have been cast down!

[XLVI]  
And all you base rebels who have joined them, you can  
see now that it would have been better for you to have  
gone forwards rather than backwards as you did, thereby  
becoming the serfs of the English. Beware that more  
does not befall you (for you have been tolerated long  
enough!), and remember what the outcome will be!

[XLVII]  
Oh, all you blind people, can’t you detect God’s hand  
in this? If you can’t, you are truly stupid for how else  
could the Maid who strikes you all down dead have  
been sent to us? – And you don’t have sufficient  
strength! Do you want to fight against God?

... see English subtitles
