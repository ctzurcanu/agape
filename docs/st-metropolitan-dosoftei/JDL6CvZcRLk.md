---
id: JDL6CvZcRLk
title: "Psalmul 14 - Psalm 14"
sidebar_label: "Psalmul 14 - Psalm 14"
---

<div class="video-float-container">
  <iframe
    width="560"
    height="315"
    src="https://www.youtube.com/embed/JDL6CvZcRLk"
    title="YouTube video player"
    frameborder="0"
    allow="accelerometer; autoplay; clipboard-write; encrypted-media; gyroscope; picture-in-picture; web-share"
    referrerpolicy="strict-origin-when-cross-origin"
    allowfullscreen
  ></iframe>
</div>

## Psalmul 14 - Psalm 14

Lyrics: St. Metropolitan Dosoftei, 1673   
https://en.wikipedia.org/wiki/Dosoftei 

Doamne, cine-și va face   
locuință de pace,   
ca să stea-ntr-a a casă,   
în muntele cel cu umbră deasă? 

Numai cine va merge   
întreg întru sfânta-Ţi lege,   
să facă-n toată partea   
ce-nvaţă dreptatea. 

Și din câte grăiește,   
pe nimeni nu smintește,   
nici cu limba nu-nșală,   
să inducă-n greșeală. 

Și a prietenului scădere   
nu o va face-ntru avere,   
și neamul său ce are   
nu îl ia-n defăimare. 

Pe viclean de departe   
nu suferă să-l caute,   
iar pe cei ce au frică   
de Domnul, îi ridică. 

Ci își ține jurământul   
și nu-și schimbă cuvântul.   
Către tovarăș ce zice, iată,   
nu grăiește spre ceartă. 

Nu-și dă argintul cu camătă,   
să ia dobândă blestemată. 

Nici nu privește la față   
luând mită-n judecată,   
ca pe cei fără de vină   
să-i dea pe mână străină. 

Acestea cine le face,   
în veci va fi cu pace!
