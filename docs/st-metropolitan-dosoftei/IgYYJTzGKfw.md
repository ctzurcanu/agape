---
id: IgYYJTzGKfw
title: "Psalmul 31 - Psalm 31"
sidebar_label: "Psalmul 31 - Psalm 31"
---

<div class="video-float-container">
  <iframe
    width="560"
    height="315"
    src="https://www.youtube.com/embed/IgYYJTzGKfw"
    title="YouTube video player"
    frameborder="0"
    allow="accelerometer; autoplay; clipboard-write; encrypted-media; gyroscope; picture-in-picture; web-share"
    referrerpolicy="strict-origin-when-cross-origin"
    allowfullscreen
  ></iframe>
</div>

## Psalmul 31 - Psalm 31

Lyrics: St. Metropolitan Dosoftei, 1673   
https://en.wikipedia.org/wiki/Dosoftei 

Ferice de cine-i liber de păcate   
de la Domnul și are fărădelegi iertate. 

Ferice de omul căruia nu i se socotește   
între greșeli, de la Domnul, când grăiește, 

nici în gura lui nu se află înșelare,   
când își cere de la Domnul iertare. 

Amorţit-am de-mi sunt oasele învechite   
de cât am strigat toată ziua, Dumnezeule Sfinte! 

Că ziua și noaptea mâna Ta cea sfântă   
se-ngreuie asupra-mi de mă-nspăimântă. 

M-am întors întru smerenia mea,   
când spinul cel de păcate mă înghimpa. 

Fărădelegea mea Ți-am spus, fără tăgăduire,   
iar greșeala mi-am vădit cu spovedire 

către Domnul, de mi-am spus păgânătatea,   
și Tu, Doamne, mi-ai iertat răutatea. 

Dinaintea Ta, Sfinţii 'Tăi, care-Ţi fac zisa,   
Ţi se roagă cu prilej bun pentru dânsa. 

Însă-n vreme de potop și de năvală   
stau de el departe cu sfială. 

Zis-ai, Doamne: Îţi voi da înţelepciune,   
să ai prin aceasta-ntr-a ta cale sfaturi bune 

și-Mi voi rezema de tine privirea,   
de-ți voi ușura nevoia și durerea. 

Nu vă faceți precum calul fără de minte,   
nici precum catârul ce nu se simte 

până nu îl tragi cu frâul în zăbală;   
care n-au de Tine nicio teamă, 

nici vor s-asculte, ci se pun cu-mpotrivire.   
li vei bate pe-aceia cu multe bice în asuprire. 

lar pe cel căruia îi e nădejdea către Domnul,   
îl va-nconjura mila Lui în tot omul. 

Veseliți-vă, Drepţilor, cu dulceaţă,   
și vă bucurați privindu-i sfânta față! 

Și toți Sfinţii care-s cu inima adevărată   
lăudaţi vor fi-n ţară de lumea toată.
