---
id: lZ0bJYiwKvQ
title: Psalmul 42 - Psalm 42
sidebar_label: Psalmul 42 - Psalm 42
---

<iframe
  width="560"
  height="315"
  src="https://www.youtube.com/embed/lZ0bJYiwKvQ"
  title="YouTube video player"
  frameborder="0"
  allow="accelerometer; autoplay; clipboard-write; encrypted-media; gyroscope; picture-in-picture; web-share"
  referrerpolicy="strict-origin-when-cross-origin"
  allowfullscreen
></iframe>

## Description

Lyrics: St. Metropolitan Dosoftei, 1673 
https://en.wikipedia.org/wiki/Dosoftei 

Judecă-mă, Doamne, și de pâră mă izbăvește, 
de limbă vicleană, de om care rău gândește! 

Și mă scoate, Doamne, că Tu-mi ești putere, 
la loc de război, fără de scădere! 

Pentru ce mă lepezi, de petrec în jale, 
cu față mâhnită, cu veșminte rele, 

când vine pizmașul de mă tot îngână 
peste toată vremea și-mproașcă cu tină? 

Ci să-Ţi fie milă, să-mi trimiți lumină, 
dreptatea Ta să o văd senină! 

Să mă iei de mână și să-mi fii povață 
spre sfântul Tău munte, să-i grăiesc în față! 

Unde Ţi-ai întins cortul cel de slavă, 
să intru cu daruri fără de zăbavă, 

la sfântul jertfelnic, cu jertfe curate, 
să-mi faci bucurie, Doamne și-Împărate! 

Ca-n tinere zile să-i cânt în lăute, 
cântece de slavă de pe strune multe. 

Și să mă rog Ție, o, Dumnezeule Sfinte, 
că Tu porţi de grijă ca și mai-nainte! 

Voie rea nu-ți face, suflete sărmane, 
nici nu te scârbi, suspinând cu jale, 

ci să ai nădejde spre Domnul curată, 
că-ți va-ntinde milă cu mână-ndurată!
