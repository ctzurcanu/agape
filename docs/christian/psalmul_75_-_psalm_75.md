---
id: 9R5Ju008v9I
title: Psalmul 75 - Psalm 75
sidebar_label: Psalmul 75 - Psalm 75
---

<iframe
  width="560"
  height="315"
  src="https://www.youtube.com/embed/9R5Ju008v9I"
  title="YouTube video player"
  frameborder="0"
  allow="accelerometer; autoplay; clipboard-write; encrypted-media; gyroscope; picture-in-picture; web-share"
  referrerpolicy="strict-origin-when-cross-origin"
  allowfullscreen
></iframe>

## Description

Lyrics: St. Metropolitan Dosoftei, 1673
https://en.wikipedia.org/wiki/Dosoftei

Știut este Dumnezeu în evreime 
și Îi e sfânt numele mare-n israelime. 

Locul său cel sfânt cu pace Și-l așază, 
din Sion locașul Său trimite rază, 
de-ngrozește pe păgâni, ca să nu miște 
arc și suliță sau scutul să-și ridice. 

Minunat strălucești, Doamne, de la munte, 
de-nspăimânţi pe toți păgânii cu oști multe! 

Căci îi cuprinde spaima în somn, când dorm dulce, 
cât dobânda cea din mână nu-și pot duce. 

Doamne Sfinte, de a Ta căutătură, 
pier vrăjmașii, de se fac ca niște zgură. 

Cei ce scapă de războiul Tău, fug tare, 
de-i doboară-n fugă somnul de-a călare. 

Însă cine nu se teme, Doamne Sfinte, 
de-a Ta groază, ce-i vestită dinainte? 

Iar Tu, Doamne, de demult Ţi-ai dat cuvântul 
că ești Domnul ce-are să judece pământul. 

Cu tăcere toată lumea stă de-așteaptă 
Judecata ce vei face, să ia plată. 

Și atunci, Tu pe cei blânzi îi vei alege, 
de-i vei scoate dintre cei fărădelege. 

Pentru-aceea luaţi-vă seama, tot omul, 
rugaţi-vă cu tot gândul către Domnul, 
feriți să nu scape gând murdar în minte, 
ci să prăznuiți cu rugă fierbinte! 

Și când vă rugaţi spre Domnul cu făgăduire, 
ceea ce grăiți să-mpliniţi, fără tăgăduire! 

Și veniţi cu prinoase la Domnul, 
boieri și săraci, tot omul! 

Și cu frică staţi la rugăciune să vă ierte, 
când sufletul vi-l va lua să nu vă certe! 

Că Dumnezeu mai rău decât craii bate. 
Și cu toţii luaţi aminte la păcate! 


Cu toţii luaţi aminte la păcate!
