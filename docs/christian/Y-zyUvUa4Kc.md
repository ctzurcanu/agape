---
id: Y-zyUvUa4Kc
title: "Psalmul 74 - Psalm 74"
sidebar_label: "Psalmul 74 - Psalm 74"
---

<div class="video-float-container">
  <iframe
    width="560"
    height="315"
    src="https://www.youtube.com/embed/Y-zyUvUa4Kc"
    title="YouTube video player"
    frameborder="0"
    allow="accelerometer; autoplay; clipboard-write; encrypted-media; gyroscope; picture-in-picture; web-share"
    referrerpolicy="strict-origin-when-cross-origin"
    allowfullscreen
  ></iframe>
</div>

## Psalmul 74 - Psalm 74

Lyrics: St. Metropolitan Dosoftei, 1673  
https://en.wikipedia.org/wiki/Dosoftei

Mărturisi-ne-vom, Doamne Sfinte,   
înaintea Ta cu rugăminte   
și vom chema preasfântul Tău nume,   
de-l vom vesti pretutindeni în lume. 

Când voi lua de la Tine vreme,   
a judeca drept nu m-oi teme. 

Că pământul s-a șters de se roade   
și de pe el se topesc noroade. 

Căci Eu l-am întărit de toarte,   
de-am așezat popoarele toate. 

Pe păcătoși i-am oprit să toarne   
ȘI pe cei greșiți să scoată coarne:   
„Nu vă ridicați coarne de bouri,   
nici gura n-o ridicaţi în nouri,   
ca să grăiți spre Domnul strâmbătate,   
cu vicleșug, cu nedreptate!”. 

Căci nu veţi ști: oare dinspre soare   
vine Domnu-n zi de strâmtorare? 

Sau va veni de la scăpătate,   
când va lua seama la păcate? 

Oare va veni dinspre munte,   
când Se va ivi ca un fulger iute? 

Căci Dumnezeu judecă-n tărie   
și nu-i spre nimeni cu fățărnicie. 

Pe unii-i pogoară și-i smerește,   
pe alții îi ridică și-i crește. 

Că paharul este la-ndemână,   
în tot ceasul la Domnul în mână,   
cu vin curat și plin de aromate,   
din care dă plată celor aleși cu dreptate. 

Și din el în altul va vărsa,   
să bea cei fărădelege drojdia. 

Iar eu în veci mă voi bucura   
și mă voi veseli asemenea,   
când Îţi voi cânta, Dumnezeule Sfinte,   
cu lacov slujindu-Ţi dinainte,   
când sulița strâmbilor cea lungă   
o voi frânge, ca să nu împungă. 

Și Dreptul își va ridica steagul,   
bătând pe cei nedrepți cu toiagul.
