---
id: FW_DyLZnK0w
title: "Miorița - The Little Ewe Lamb 1 v2"
sidebar_label: "Miorița - The Little Ewe Lamb 1 v2"
---

<div class="video-float-container">
  <iframe
    width="560"
    height="315"
    src="https://www.youtube.com/embed/FW_DyLZnK0w"
    title="YouTube video player"
    frameborder="0"
    allow="accelerometer; autoplay; clipboard-write; encrypted-media; gyroscope; picture-in-picture; web-share"
    referrerpolicy="strict-origin-when-cross-origin"
    allowfullscreen
  ></iframe>
</div>

## Miorița - The Little Ewe Lamb 1 v2

Lyrics: Ethnic Moldova, baciul Udrea de pe Ceahlău  
Collected by: Vasile Alecsandri, 1850

Pe-un picior de plai,  
Pe-o gură de rai,  
Iată vin în cale,  
Se cobor la vale,  
Trei turme de miei,  
Cu trei ciobănei.

Unu-i moldovan,  
Unu-i ungurean  
Şi unu-i vrâncean.

Iar cel ungurean  
Şi cu ce-l vrâncean,  
Mări, se vorbiră,  
Ei se sfătuiră  
Pe l-apus de soare  
Ca să mi-l omoare  
Pe cel moldovan,  
Că-i mai ortoman  
Ş-are oi mai multe,  
Mândre şi cornute,  
Şi cai învăţaţi,  
Şi câni mai bărbaţi,  
Dar cea mioriţă,  
Cu lâna plăviţă,  
De trei zile-ncoace  
Gura nu-i mai tace,  
Iarba nu-i mai place.

Mioriţă laie,  
Laie bucălaie,  
De trei zile-ncoace  
Gura nu-ţi mai tace!  
Iarba nu-ţi mai place,  
Ori eşti bolnăvioară,  
Drăguţă mioară?

Drăguţule bace,  
Dă-ţi oile-ncoace,  
La negru zăvoi,  
Că-i iarba de noi  
Şi umbra de voi.

Stăpâne, stăpâne,  
Îţi cheamă ş-un câine,  
Cel mai bărbătesc  
Şi cel mai frăţesc,  
Ca l-apus de soare  
Vreau să mi te-omoare  
Baciul ungurean  
Şi cu cel vrâncean!

Oiţă bârsană,  
De eşti năzdrăvană,  
şi de-ar fi să mor  
în câmp de mohor,  
Să spui lui vrâncean  
Şi lui ungurean  
Ca să mă îngroape  
Aice, pe-aproape,  
În strunga de oi,  
Să fiu tot cu voi;  
În dosul stânii  
Să-mi aud şi cânii.
