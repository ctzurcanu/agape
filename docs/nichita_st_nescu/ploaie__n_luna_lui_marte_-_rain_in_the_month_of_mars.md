---
id: uNqEmaQqfcA
title: Ploaie în luna lui Marte - Rain in the Month of Mars
sidebar_label: Ploaie în luna lui Marte - Rain in the Month of Mars
---

<iframe
  width="560"
  height="315"
  src="https://www.youtube.com/embed/uNqEmaQqfcA"
  title="YouTube video player"
  frameborder="0"
  allow="accelerometer; autoplay; clipboard-write; encrypted-media; gyroscope; picture-in-picture; web-share"
  referrerpolicy="strict-origin-when-cross-origin"
  allowfullscreen
></iframe>

## Description

Lyrics: Nichita Stănescu

Ploua infernal,
şi noi ne iubeam prin mansarde.
Prin cerul ferestrei, prin cerul oval,
norii curgeau în luna lui Marte.
 
Pereţii odăii erau
neliniştiţi, sub desene în cretă.
Sufletele noastre dansau
nevăzute-ntr-o lume concretă.
 
O să te plouă pe aripi, spuneai,
plouă cu globuri pe glob şi prin vreme.
Nu-i nimic, îţi spuneam, Lorelei,
mie-mi plouă zborul, cu pene.
 
Ploua infernal,
şi noi ne iubeam prin mansarde.
Prin cerul ferestrei, prin cerul oval,
norii curgeau în luna lui Marte.
 
Şi mă înălţam. Şi nu mai ştiam unde-mi
lăsasem în lume odaia.
Tu mă strigai din urmă: răspunde-mi,
cine-s mai frumoşi: oamenii?... ploaia?...
 
O să te plouă pe aripi, spuneai,
plouă cu globuri pe glob şi prin vreme.
Nu-i nimic, nu-i nimic, îţi spuneam, Lorelei,
mie-mi plouă zborul, cu pene.
 
Ploua infernal,
şi noi ne iubeam prin mansarde.
Prin cerul ferestrei, prin cerul oval,
norii curgeau în luna lui Marte.

Ploua infernal,
şi noi ne iubeam prin mansarde.
Prin cerul ferestrei, prin cerul oval,
norii curgeau în luna lui Marte.

Ploua infernal,
şi noi ne iubeam prin mansarde.
Prin cerul ferestrei, prin cerul oval,
norii curgeau în luna lui Marte.
