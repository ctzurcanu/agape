---
id: 0jOgJXD2sP4
title: Le Ditié de Jehanne d'Arc 5
sidebar_label: Le Ditié de Jehanne d'Arc 5
---

<iframe
  width="560"
  height="315"
  src="https://www.youtube.com/embed/0jOgJXD2sP4"
  title="YouTube video player"
  frameborder="0"
  allow="accelerometer; autoplay; clipboard-write; encrypted-media; gyroscope; picture-in-picture; web-share"
  referrerpolicy="strict-origin-when-cross-origin"
  allowfullscreen
></iframe>

## Description

[LIII]
Ne sçay se Paris se tendra
(Car encoures n’y sont-ilz mie),
Ne se la Pucelle attendra,
Mais s’il en fait son ennemie,
Je me doubt que dure escremie
Lui rende, si qu’ailleurs a fait.
S’ilz resistent heure ne demie,
Mal ira, je croy, de son fait,


[LIV]
Car ens entrera, qui qu’en groingne!
— La Pucelle lui a promis.
Paris, tu cuides que Bourgoingne
Defende qu’il ne soit ens mis?
Non fera, car ses ennemis
Point ne se fait. Nul n’a puissance
Qui l’en gardast, et tu soubmis
Seras, et ton oultrecuidance!


[LV]
O Paris tresmal conseillié!
Folz habitans sans confiance!
Ayme[s]-tu mieulz estre essillié
Qu’à ton prince faire accordance?
Certes, ta grant contrariance
Te destruira, se ne t’avises!
Trop mieulx te feust par suppliance
Requerir mercy. Mal y vises!


[LVI]
J’entens des mauvais, car des bons
Y a maint, je n’en fais pas doubte,
Mais parler n’osent, j’en respons,
A qui moult il desplaist sans doubte
Que leur prince ainsi on deboute.
Si n’auront pas ceulx deservie
La punition où se boute
Paris, où maint perdront la vie.


[LVII]
Et vous, toutes villes rebelles,
Et gens qui avez regnié
Vostre seigneur, et ceulx et celles
Qui pour autre l’avez nié,
Or soit après aplaniè
Par doulceur, requerant pardon!
Car se vous este[s] manié
A force, à tart vendrez au don.


[LVIII]
Et qu’i[l] ne soit occision
Faite, retarde tant qu’il puet,
Ne sur char d’omme incision,
Car de sang espandre se deult.
Mais, au fort, qui rendre ne veult
Par bel et doulceur ce qu’est sien,
Se par force en effusion
De sang le recouvre, il fait bien.


[LIX]
Helas! Il est si debonnaire
Qu’à chascun il veult pardonner!
Et la Pucelle lui fait faire,
Qui ensuit Dieu. Or ordonner
Vueillez voz cueurs et vous donner
Comme loyaulx François à lui!
Et quant on l’orra sermonner
N’en serés reprins de nulluy.


[LX]
Si pry Dieu qu’Il mecte en courage
A vous tous qu’ainsy le faciez,
Afin que le cruel orage
De ces guerres soit effaciez,
Et que vostre vie passiez
En paix, soubz vostre chief greigneur,
Si que jamais ne l’offensiez
Et que vers vous soit bon seigneur.
Amen


[LXI]
Donné ce Ditié par Christine,
L’an dessusdit [mil CCCC] 1400
Et [XXIX] 29, le jour où fine
Le mois de juillet. Mais j’entens
Qu’aucuns se tendront mal contens
De ce qu’il contient, car qui chiere
A embrunche, et les yeux pesans,
Ne puet regarder la lumiere.

Explicit ung tresbel Ditié fait par Christine.

English:
[LIII]
I don’t know if Paris will hold out (for they have not
reached there yet) or if the Maid will delay [or if it will
resist the Maid]. But if it decides to see her as an
enemy, I fear that she will subject it to a fierce attack,
as she bas done elsewhere. If they offer resistance for
an hour, or even half an hour, it’s my belief that things
will go badly for them,

[LIV]
for [the King] will enter Paris, no matter who may
grumble about it! – The Maid has given her word that
he will. Paris, do you think Burgundy will prevent
him from entering? By no means, for he does not see
himself as an enemy. Nobody has the power to prevent
him, and you will be overcome, you and your presumption!

[LV]
Oh Paris, how could you be so ill-advised? Foolish
inhabitants, you are lacking in trust! Do you prefer to
be laid waste, Paris, rather than make peace with your
prince? If you are not careful your great opposition
will destroy you. It would bc far better for you if you
were to humbly beg for mercy. You are quite miscalculating!

[LVI]
It is the evil inhabitants I’m referring to, for there are
many good people there, I have no doubt about that;
but, take my word for it, these good people, who are
no doubt much displeased to see their prince rejected
in this way, do not dare speak out. They will not merit
the punishment which will fall upon Paris and cost
many a person his life.

[LVII]
And as for you, all you rebel towns, all of you who
have renounced your lord, all of you men and women who
have transferred your allegiance to another, may every
thing now be peacefully settled, with you beseeching
his pardon! For if force is used against you, the gift
[i.e.of forgiveness] will come too late [i.e. not at all, never].


[LVIII]
And so as to avoid killing and wounding anyone [the King] 
delays for as long as he can, for the spilling of
blood grieves him. But, in the end, if someone does
not want to hand over, with good grace, what is rightly
his, he is perfectly justified if he does recover it by
force and bloodshed.

[LIX]
Alas! He is so magnanimous that he wishes to pardon
each and everyone. And it is the Maid, the faithful
servant of God, who makes him do this. Now as loyal
Frenchmen submit your hearts and yourselves to him!
And when you hear him speak, you will not be reproached
by anyone.
