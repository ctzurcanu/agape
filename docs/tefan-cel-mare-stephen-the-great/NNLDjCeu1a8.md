---
id: NNLDjCeu1a8
title: "Cupa lui Ştefan cel Mare - The Grail of Stephen the Great"
sidebar_label: "Cupa lui Ştefan cel Mare - The Grail of Stephen the Great"
---

<div class="video-float-container">
  <iframe
    width="560"
    height="315"
    src="https://www.youtube.com/embed/NNLDjCeu1a8"
    title="YouTube video player"
    frameborder="0"
    allow="accelerometer; autoplay; clipboard-write; encrypted-media; gyroscope; picture-in-picture; web-share"
    referrerpolicy="strict-origin-when-cross-origin"
    allowfullscreen
  ></iframe>
</div>

## Cupa lui Ştefan cel Mare - The Grail of Stephen the Great

Lyrics: Dimitrie Bolintineanu

Într-o monastire din trecut rămasă,  
În domneasca sală se întinde masă.  
Mihail prezidă ast banchet voios  
Şi în timpul mesei zice dureros:

- "Ştefan după moarte lăsă moştenire  
Arcul său şi cupa l-astă monastire.  
Cu Cantemireştii leşii au venit  
Şi prădând locaşul, arcul au răpit;

Însă nu răpiră cupa minunată!  
Ea trăieşte încă, de mirare!... Iată!"  
El arată cupa... Toţi s-au minunat.  
Ea era săpată dintr-un matostat.

Servii varsă-ntr-însa dulce tămâioasă.  
Fiecine-nchină pentru o frumoasă.  
Când la cel din urmă rândul a venit,  
Mihail ia cupa şi-astfel a vorbit:

- "Unde este timpul cel de vitejie?  
Timpul de mari fapte?... Vai! n-o să mai vie?  
A căzut Moldova, căci orice români  
Se roşesc la gândul a mai fi stăpâni.

Ei îmbracă manta de înţelepciune;  
Dar ca să-şi ascunză trista slăbiciune.  
Dar înţelepciunea fără-a cuteza,  
E ca cutezarea fără-a cugeta.

Când vedem sfioasă patria română,  
Ne-aducem aminte vorba cea bătrână:  
Cel ce e mai aproape de mormântul său  
La ideea morţii tremură mai rău!

Ştefan nu mai este... Însă o să vie  
Alţi Ştefani cu viaţă şi cu bărbăţie:  
Dacă timpul d-astăzi ne apasă greu,  
Viitorul este al lui Dumnezeu!

Viitorul este al lui Dumnezeu!

Însă pân’ să vie lanţul să ne rupă,  
Nu va mai bea nimeni din această cupă;  
Când un suflet mare se va arăta,  
Hârburile cupei le va aduna."

Zice-aruncă cupa şi o sparge-n trei...  
Nimeni n-a strâns încă hârburile ei.

Nimeni n-a strâns încă hârburile ei.
