---
id: aWkATOK4vbo
title: "Ditié de Jehanne d'Arc 01 v2"
sidebar_label: "Ditié de Jehanne d'Arc 01 v2"
---

<div class="video-float-container">
  <iframe
    width="560"
    height="315"
    src="https://www.youtube.com/embed/aWkATOK4vbo"
    title="YouTube video player"
    frameborder="0"
    allow="accelerometer; autoplay; clipboard-write; encrypted-media; gyroscope; picture-in-picture; web-share"
    referrerpolicy="strict-origin-when-cross-origin"
    allowfullscreen
  ></iframe>
</div>

## Ditié de Jehanne d'Arc 01 v2

Lyrics: Christine de Pizan, 1429  
https://en.wikipedia.org/wiki/The_Tale_of_Joan_of_Arc

[X]  
Qui vit doncques chose avenir  
Plus hors de toute opinion  
(Qui à noter et souvenir  
Fait bien en toute région),  
Que France (de qui mention  
On faisoit que jus ert ruée)  
Soit, par divine mission,  
Du mal en si grant bien muée,

[XI]  
Par tel miracle voirement  
Que, se la chose n’yert notoire  
Et évident quoy et comment,  
Il n’est homs qui le peiist croire?  
Chose est bien digne de mémoire  
Que Dieu, par une vierge tendre,  
Ait adès voulu (chose est voire!)  
Sur France si grant grace estendre.

[XII]  
O quel honneur à la couronne  
De France par divine preuve!  
Car par les graces qu’Il lui donne  
Il appert comment Il l’apreuve,  
Et que plus foy qu’autre part treuve  
En l’estat royal, dont je lix  
Qu’oncques (ce n’est pas chose neuve!)  
En foy n’errerent fleurs de lix.

[XIII]  
Et tu, Charles, roy des Francois,  
VIIe d’icellui hault nom,  
Qui si grant guerre as eue aincois  
Que bien t’en prensist se peu non:  
Mais, Dieu grace, or voiz ton renon  
Hault eslevé par la Pucelle,  
Qui a soubzmis soubz ton penon  
Tes ennemis (chose est nouvelle!)

[XIV]  
En peu de temps; que l’on cuidoit  
Que ce feust com chose impossible  
Que ton pays, qui se perdoit,  
Reusses jamais. Or est visible-  
Ment tien, [puis que] qui que nuisible  
T’ait esté, tu l’as recouvré!  
C’est par la Pucelle sensible,  
Dieu mercy, qui y a ouvré

[XV]  
Si croy fermement que tel grace  
Ne te seroit de Dieu donnée,  
Se à toy, en temps et espace,  
Il n’estoit de Lui ordonnée  
Quelque grant chose solempnée  
A terminer et mettre à chief,  
Et qu’Il t’ait donné destinée  
D’estre de tresgrans faiz le chief.

[XVI]  
Car ung roy de France doit estre  
Charles, filz de Charles, nommé,  
Qui sur tous rois sera grant maistre.  
Propheciez l’ont surnommé  
“Le Cerf Volant,” et consomé  
Sera par cellui conquereur  
Maint fait (Dieu l’a à ce somé),  
Et en fin doit estre empereur.

[XVII]  
Tout ce est le prouffit de t’ame.  
Je prie à Dieu que cellui soies,  
Et qu’Il te doint, sans le gref d’ame,  
Tant vivre qu’encoures tu voyes  
Tes enfans grans, et toutes joyes  
Par toy et eulz soient en France!  
Mais en servant Dieu toutesvoies,  
Ne guerre [plus] n’y face oultrance!

[XVIII]  
Et j’ay espoir que bon seras,  
Droiturier et amant justice,  
Et [tres] tous autres passeras,  
Mais qu’orgueil ton fait ne honnisse;  
A ton pueple doulz et propice,  
Et crairignant Dieu, qui t’a esleu  
Pour son servant (si com prémisse  
En as), mais que faces ton deu.

[XIX]  
Et comment pourras-tu jamais  
Dieu mercier à souffisance,  
Servir, doubter en tous tes fais,  
Qui de si grant contrariance  
T’a mis à paix, et toute France  
Relevée de tel ruyne,  
Quant sa tressainte providence  
T’a fait de si grant honneur digne?

[XX]  
Tu en soyes loué, hault Dieu!  
A Toy gracier tous tenuz  
Sommes, qui donné temps et lieu  
As, où ces biens sont avenus.  
[A] jointes mains, grans et menus,  
Graces Te rendons, Dieu céleste,  
Par qui nous sommes parvenus  
A paix, et hors de grant tempeste!

[XXI]  
Et toy, Pucelle beneurée,  
Y dois-tu estre obliée,  
Puis que Dieu t’a tant honnorée  
Que as la corde desliée  
Qui tenoit France

En:  
[X]  
Did anyone, then, see anything quite so extraordinary  
come to pass (something that is well Worth noting and  
remembering in every region), namely, that France (about  
whom it was said she had been cast down) should see  
her fortunes change, by divine command, from evil to  
such great good,

[XI]  
as the result, indeed, of such a miracle that, if the matter  
were not so well-known and crystal-clear in every aspect,  
nobody would ever believe it? It is a fact well Worth  
remembering that God should nevertheless have wished  
(and this is the truth!) to bestow such great blessings  
on France, through a young virgin.

[XII]  
And what honor for the French crown, this proof of  
divine intervention! For all the blessings which God  
bestows upon it demonstrate how much He favors it and  
that He finds more faith in the Royal House than anywhere  
else; as far as it is concerned, I read (and there is nothing  
new in this) that the Lilies of France never erred in  
matters of faith.

[XIII]  
And you Charles, King of France, seventh of that noble  
name, Who has been involved in such a great war before  
things turned out at all well for you, now, thanks be to  
God, see your honor exalted by the Maid Who has laid  
low your enemies beneath your standard (and this is new!)

[XIV]  
in a short time; for it was believed quite impossible  
that you should ever recover your country which you  
were on the point of losing. Now it is manifestly yours  
for, no matter who may have done you harm, you have  
recovered it! And all this has been brought about by  
the intelligence of the Maid who, God be thanked, has  
played her part in this matter!

[XV]  
And I firmly believe that God would never have bestowed  
such grace upon you if it were not ordained by Him that  
you should, in the course of time, accomplish and bring  
to complete some great and solemn task;  
... (see subtitles in En)
